{
  "source": "https://usosweb.pbs.edu.pl/kontroler.php?_action=news/default&panel=DOMYSLNY&file=policy_privacy.html",
  "scraped_at": "2025-08-27",
  "sections": [
    {
      "items": [
        {
          "announcement": "POLITYKA PRYWATNOŚCI / POLICY PRIVACY",
          "content": "---\nMobilny USOS UTP jest oficjalną aplikacją Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy, z siedzibą pod adresem Al. prof. S. Kaliskiego 7, 85-796 Bydgoszcz. Aplikacja jest przeznaczona dla członków społeczności akademickiej Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy (Uczelni), tj. jego pracowników i studentów (Użytkowników). Mobilny USOS UTP umożliwia Użytkownikowi korzystanie poprzez urządzenia mobilne z udostępnionych funkcjonalności uczelnianych systemów platformy USOS. Dane i funkcje dostępne dla Użytkownika za pośrednictwem aplikacji odzwierciedlają istniejące indywidualne prawa dostępu Użytkownika w systemach uczelnianych. Prawo do przetwarzania danych osobowych Użytkowników przez Uczelnię wynika z relacji pomiędzy Użytkownikami a Uczelnią istniejących w oparciu o przepisy dotyczące studiowania (w przypadku studentów) i zatrudnienia (w przypadku pracowników) oraz z ewentualnych rozszerzonych zgód wydanych uprzednio przez Użytkowników. Aby móc korzystać z aplikacji, Użytkownik musi posiadać aktywne konto studenckie bądź pracownicze w serwisach uczelnianych (tzw. konto CAS) - zalogowanie się (uwierzytelnienie) wymaga podania loginu i hasła. Przy pierwszym zalogowaniu Użytkownik musi dodatkowo zezwolić aplikacji na dostęp do jego danych znajdujących się w systemach Uczelni. Przesyłanie danych Użytkownika, w tym danych do uwierzytelnienia, odbywa się w postaci zaszyfrowanej, bezpośrednio pomiędzy urządzeniem mobilnym Użytkownika a systemami Uczelni, bez udziału stron trzecich. Uprawnienia do poszczególnych zasobów urządzenia mobilnego służą wyłącznie działaniu aplikacji: sekcja „Kalendarz” - zapisywanie terminów w kalendarzu osobistym, „Zdjęcia, multimedia i pliki” - wykorzystanie lokalnego bufora na ustawienia i dane tymczasowe (cache), „Inne” - dostęp do Internetu na urządzeniu oraz interakcję z mapami Google. Uczelnia nie uzyskuje dostępu do danych Użytkownika w urządzeniu ani nie umożliwia tego stronom trzecim. Użytkownikom wysyłane są z Uczelni powiadomienia. Można je wyłączyć w ustawieniach systemu Android dla tej konkretnej aplikacji. Sposób wyłączenia może się różnić dla poszczególnych wersji systemu. Jeśli Użytkownik wyda na to zgodę podczas instalacji bądź w ustawieniach prywatności, aplikacja przesyła informacje diagnostyczne w przypadku wystąpienia w niej poważnych błędów. Dane nie są powiązane z konkretnym użytkownikiem i obejmują model urządzenia, wersję systemu operacyjnego Android i techniczne szczegóły błędu. Informacje służą wyłącznie doskonaleniu aplikacji. Pragniemy zwrócić uwagę, że firma Google zbiera dane o użytkownikach sklepu Google Play oraz systemu Android jednak nie pochodzą one z aplikacji Mobilny USOS UTP i jest to odrębna kwestia pozostającą poza relacjami Uczelni z Użytkownikiem. Uczelnia nie ponosi jakiejkolwiek odpowiedzialności za politykę prywatności Google Play oraz za przestrzeganie przez Google Play przepisów w zakresie ochrony danych osobowych, a w szczególności Rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych). Przypominamy, że istotne informacje dla Użytkownika jako pracownika lub studenta w kontekście przetwarzania danych osobowych znajdują się na stronach Uczelni: https://odo.utp.edu.pl/. Niniejsza polityka prywatności może ulegać zmianie. Aktualna jej wersja jest zawsze dostępna poprzez stronę informacyjną aplikacji w sklepie Google Play oraz w menu samej aplikacji. Uczelnia będzie informować Użytkowników o zmianach istotnie wpływających na założenia prywatności."
        }
      ]
    }
  ]
}