{
  "url": "http://pbs.edu.pl/pl/aktualnosc/iv-lo-bydgoszcz-dolacza-do-programu-politechnika-z-klasa",
  "date": "10 kwietnia 2025",
  "title": "IV LO Bydgoszcz dołącza do programu „Politechnika z klasą”",
  "content": "PL\n\nEN\n\nPL\n\nEN\n\nIV Liceum Ogólnokształcącew Bydgoszczy dołączyło do programu„Politechnika z klasą”, realizowanego przez Politechnikę Bydgoską im. Jana i Jędrzeja Śniadeckich.10 kwietnia 2025 r. porozumienie o współpracy podpisaliDyrektor IV LO -  Katarzyna Kijewska-Południak, orazJM Marek Adamski. To ważny krok w kierunku jeszcze bliższej współpracy naszej szkoły z uczelnią wyższą i stworzenia wyjątkowych możliwości rozwoju dla naszych uczniów. W ramach porozumienia, od roku szkolnego 2025/2026 programem zostaną objęte klasy pierwsze:\n\nklasa 1A(biologiczno-medyczna) – z rozszerzoną chemią,\n\nklasa 1C(politechniczna) – z rozszerzoną matematyką i fizyką.\n\nUczniowie tych klas będą realizować autorskie programy nauczania, współtworzone przez ekspertów Politechniki Bydgoskiej. Część zajęć prowadzić będą wykładowcy uczelni, a młodzież oraz nauczyciele zyskają dostęp do bogatego zaplecza badawczo-dydaktycznego, laboratoriów, szkoleń oraz inicjatyw studenckich kół naukowych.\n\nCzym jest program „Politechnika z klasą”?„Politechnika z klasą” to nowatorski program Politechniki Bydgoskiej, uruchomiony w 2023 roku i skierowany do szkół ponadpodstawowych z regionu. Jego celem jest tworzenieKLAS POLITECHNICZNYCH PBŚ– innowacyjnych klas, w których młodzież uczy się w ścisłej współpracy z uczelnią. Pierwsza taka klasa powstała w bydgoskim Zespole Szkół Elektronicznych. Porozumienie w tej sprawie zawarto 14 czerwca 2023 r., a pierwsi uczniowie rozpoczęli naukę we wrześniu 2023 roku. Program stale się rozwija. Do inicjatywy dołączają kolejne szkoły, reprezentujące nie tylko kierunki techniczne, ale również przyrodnicze, medyczne, społeczne i artystyczne.\n\n–Jesteśmy uczelnią interdyscyplinarną, a program „Politechnika z klasą” daje możliwość realnego wpływu na kształcenie młodzieży i ich świadome wybory edukacyjne– zaznaczadr hab. inż. Małgorzata Gotowska, prof. PBŚ,Prorektor ds. kształcenia i spraw studenckich."
}