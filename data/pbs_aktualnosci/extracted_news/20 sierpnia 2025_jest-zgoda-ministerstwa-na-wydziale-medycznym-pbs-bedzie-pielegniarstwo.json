{
  "url": "http://pbs.edu.pl/pl/aktualnosc/jest-zgoda-ministerstwa-na-wydziale-medycznym-pbs-bedzie-pielegniarstwo",
  "date": "20 sierpnia 2025",
  "title": "Jest zgoda Ministerstwa - na Wydziale Medycznym PBŚ będzie pielęgniarstwo",
  "content": "PL\n\nEN\n\nPL\n\nEN\n\nPolitechnika Bydgoska otrzymała zgodę Ministerstwa Nauki i Szkolnictwa Wyższego na kształcenie pielęgniarek i pielęgniarzy. Nowy kierunek studiów ma ruszyć 1 października br. Uczelnia rozpoczęła rekrutację.DecyzjaMinisterstwa Nauki i Szkolnictwa Wyższegowpłynęła 20 sierpnia 2025 roku. Wcześniej pozytywną opinię związaną z nowym kierunkiem na Wydziale Medycznym PBŚ wydałoMinisterstwo Zdrowiaprzyznając jednocześnie uczelni specjalny certyfikat potwierdzający uzyskanie akredytacji dla kształcenia na kierunku. Wniosek pozytywnie zaopiniowały takżeKrajowa Rada Akredytacyjna Szkół Pielęgniarek i PołożnychorazPolska Komisja Akredytacyjna.\n\nOd początku tworzenia medycyny na PBŚ stawiamy na jakość kształcenia, co potwierdza m.in. szereg pozytywnych decyzji i opinii związanych z pielęgniarstwem. Konsekwentnie rozwijamy ten dydaktyczny potencjał współpracując z doświadczoną kadrą oraz zapewniając szeroki dostęp do dobrze wyposażonej infrastruktury klinicznej – mówi prof. Marek Adamski, Rektor Politechniki Bydgoskiej.\n\nProgram studiów na kierunku Pielęgniarstwo jest zgodny z aktualnie obowiązującymi standardami kształcenia i obejmuje przedmioty z grupy nauk przedklinicznych, nauk społecznych i humanizmu w pielęgniarstwie, nauk w zakresie podstawowej opieki pielęgniarskiej czy nauk w zakresie opieki specjalistycznej.\n\nTrzyletnie studia będą miały charakter praktyczny. Studenci zdobędą wiedzę i umiejętności umożliwiające profesjonalne oraz samodzielne wykonywanie zawodu pielęgniarki czy pielęgniarza.  Kształcenie odbywać się będzie pod okiem doświadczonej kadry medycznej, m. in. w profesjonalnie wyposażonym Centrum Symulacji Medycznych. Zajęcia kliniczne oraz praktyki zawodowe realizowane będą w gabinetach pielęgniarskich podstawowej opieki zdrowotnej, zakładach opiekuńczo-leczniczych, oraz na oddziałach szpitalnych – mówi prof. dr hab. n. med. Małgorzata Tafil-Klawe, Dziekan Wydziału Medycznego PBŚ."
}