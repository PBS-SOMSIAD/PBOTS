{
  "url": "http://pbs.edu.pl/pl/aktualnosc/doposazenie-laboratorium-automatyki-wtiie-przez-firme-holcim-polska-sa",
  "date": "16 stycznia 2025",
  "title": "Doposażenie laboratorium automatyki WTIiE przez firmę HOLCIM Polska SA",
  "content": "PL\n\nEN\n\nPL\n\nEN\n\nW ramach współpracy Politechniki Bydgoskiej z firmą HOLCIM Polska SA firma wsparła finansowo laboratorium automatyki Wydziału Telekomunikacji, Informatyki i Elektrotechniki. Środki przeznaczono na doposażenie makiet dydaktycznych w moduły sterowników, wyświetlacze tekstowe, moduły przetworników, switche oraz oprogramowanie, pozwalające na indywidualną realizację ćwiczeń na 18 stanowiskach laboratoryjnych.Przekazany sprzęt został zamontowany na makietach zaprojektowanych w ramach pracy dyplomowej i będzie wykorzystywany w szczególności na kierunkach automatyka i elektronika oraz elektrotechnika.Przedstawiciele firmy HOLCIM Polska SA zapoznali się z opracowanymi makietami dydaktycznymi oraz z realizacją zajęć w laboratorium. W spotkaniu uczestniczyli: Tomasz Blady - Dyrektor, Grzegorz Kasprzyk - Kierownik Działu Utrzymania Ruchu, Monika Delekta - Asystentka Dyrektora, Dziekan Wydziału Telekomunikacji, Informatyki i Elektrotechniki, prof. Tomasz Marciniak, oraz Pełnomocnik Rektora ds. Jakości i Ewaluacji Kształcenia, prof. Marcin Drechny."
}