{
  "url": "http://pbs.edu.pl/pl/aktualnosc/trzy-nowosci-na-rok-akademicki-2025-2026-na-pbs",
  "date": "21 marca 2025",
  "title": "Trzy nowości na rok akademicki 2025/2026 na PBŚ",
  "content": "PL\n\nEN\n\nPL\n\nEN\n\nPrawoto kolejny nowy kierunek studiów naPolitechnice Bydgoskiej. Wraz z początkiem roku akademickiego 2025/2026 uczelnia chce uruchomić takżePielęgniarstwoorazCyberbezpieczeństwo i teleinformatykę.21 marca 2025 roku odbyła się konferencja prasowa dotycząca nowych kierunków studiów.CYBERBEZPIECZEŃSTWO I TELEINFORMATYKAUczelnia będzie kształcić specjalistów z zakresu cyberbezpieczeństwa i teleinformatyki. Studenci nowego kierunku uzyskają wiedzę i kompetencje związane m. in. z projektowaniem, zarządzaniem oraz zabezpieczaniem systemów teleinformatycznych i infrastruktury IT. W trakcie 3,5-letnich studiów inżynierskich będzie można wybrać jedną z dwóch specjalności. Pierwsza – teleinformatyka -obejmuje zagadnienia sieci komputerowych, systemów operacyjnych, technologii chmurowych, wirtualizacji, a także administracji i konfiguracji urządzeń sieciowych. Druga z nich – cyberbezpieczeństwo - pozwoli na uzyskanie pogłębionej wiedzy i praktyki z zakresu analizowania, wykrywania i przeciwdziałania zagrożeniom cybernetycznym, w tym atakom hakerskim, złośliwemu oprogramowaniu czy naruszeniom ochrony danych.\n\nPierwszy rocznik nowego kierunku studiów rozpocznie naukę w październiku br. w przebudowanych i gruntownie zmodernizowanych pomieszczeniach wydziałowych. Trwające prace remontowe obejmują prawie 1600 m2 powierzchni i kosztują około 6 mln złotych. Za kolejne 2 mln złotych wyposażymy w sprzęt 4 nowe laboratoria: bezpieczeństwa sieci, telefonii komórkowej 6G, bezpieczeństwa sieci bezprzewodowych, informatyki śledczej – mówi dr inż. Tomasz Marciniak, prof. PBŚ, Dziekan Wydziału Telekomunikacji, Informatyki i Elektrotechniki.\n\nPIELĘGNIARSTWOWydział Medyczny Politechniki Bydgoskiej zaprasza na pielęgniarstwo. Trzyletnie studia będą miały charakter praktyczny. Studenci zdobędą wiedzę i umiejętności umożliwiające profesjonalne oraz samodzielne wykonywanie zawodu pielęgniarki czy pielęgniarza.  Kształcenie odbywać się będzie pod okiem doświadczonej kadry medycznej, m. in. w profesjonalnie wyposażonym Centrum Symulacji Medycznych.\n\nProgram studiów na kierunku Pielęgniarstwo jest zgodny z aktualnie obowiązującymi standardami kształcenia i obejmuje przedmioty z grupy nauk przedklinicznych, nauk w zakresie podstawowej opieki pielęgniarskiej i specjalistycznej, nauk społecznych i humanizmu w pielęgniarstwie. Złożyliśmy stosowną dokumentację w Ministerstwie Nauki i Szkolnictwa Wyższego. Trwa przewidziana przepisami procedura. Liczymy, że jeszcze w okresie wakacyjnym rozpoczniemy rekrutację i przyjmiemy 48 osób na pierwszy rok studiów – mówi prof. dr hab. n. med. Małgorzata Tafil-Klawe, Dziekan Wydziału Medycznego PBŚ.\n\nPRAWOW Ministerstwie Nauki i Szkolnictwa Wyższego procedowany jest także wniosek dotyczący 5-letnich jednolitych studiów magisterskich na kierunku Prawo.\n\nNa Politechnice Bydgoskiej, uczelni interdyscyplinarnej, chcemy wzorem innych politechnik rozwijać nie tylko nauki przyrodnicze, techniczne, medyczne czy informatyczne, ale także nauki społeczne. Stawiamy na nowe obszary dydaktyczne odpowiadające na potrzeby rynku i cieszące się bardzo dużą popularnością wśród młodzieży. Takim kierunkiem jest prawo. Wsłuchujemy się w trendy i wybory młodych ludzi, co jest szczególnie ważne dla uczelni w obliczu zbliżającego się niżu demograficznego – mówi dr hab. inż. Małgorzata Gotowska, prof. PBŚ, Prorektor ds. kształcenia i spraw studenckich.\n\nPrawo to studia o profilu praktycznym, ukierunkowane nie tylko na przekazywanie wiedzy, lecz także na kształtowanie umiejętności przydatnych w karierze prawniczej, takich jak sporządzanie projektów pism procesowych, umów czy opinii prawnych, krytyczna analiza tekstu prawnego, umiejętność merytorycznego prowadzenia sporów i uzasadniania swojego stanowiska oraz udzielania porad prawnych.\n\nOd VIII semestru kształcenie będzie odbywać się w ramach jednego z czterech modułów: karnoprawnego, cywilno-handlowego, prawa inwestycji strategicznych albo prawa nowych technologii – mówi dr hab. inż. Maciej Dutkiewicz, prof. PBŚ koordynujący prace nad utworzeniem kierunku.\n\nNowoczesny prawnik, nie może ograniczać się wyłącznie do „tradycyjnych” obszarów wiedzy prawniczej. W dzisiejszych czasach kluczowa jest wiedza praktyczna i nowe technologie. W praktyce przydatna jest wiedza choćby z nowoczesnej kryminalistyki czy kryminologii, dzięki której można lepiej zrozumieć jak działać w świecie przestępstw i wykroczeń – uważa dr Dominik Delczyk, radca prawny.\n\nZajęcia będą prowadzone są przez prawników – praktyków, którzy poza wiedzą „podręcznikową” dzielą się swoim doświadczeniem zawodowym i objaśniają praktyczne skutki zastosowania poszczególnych instytucji prawnych.\n\nProponowany przez Politechnikę kierunek studiów prawniczych kładzie nacisk na praktykę. Tego typu ujęcie uczy nie tylko jak przełożyć przepis na konkretną sprawę, ale rozwija także umiejętności takie jak argumentacja, działania pod presją. Praktyczne podejście jest inwestycją w przyszłą skuteczność prawnika – mówi Patrycja Konarzewska, radca prawny."
}