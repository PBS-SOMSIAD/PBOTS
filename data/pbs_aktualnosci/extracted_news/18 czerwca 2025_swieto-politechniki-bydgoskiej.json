{
  "url": "http://pbs.edu.pl/pl/aktualnosc/swieto-politechniki-bydgoskiej",
  "date": "18 czerwca 2025",
  "title": "Święto Politechniki Bydgoskiej",
  "content": "PL\n\nEN\n\nPL\n\nEN\n\nPolitechnika Bydgoska świętuje74. rocznicę powstania uczelni.Uroczystość była okazją do wręczenia awansów naukowych pracownikom oraz wyróżnień studentom. Władze uczelni zapowiadają dalszy dynamiczny rozwój Politechniki.\n\nMAMY OCHOTĘ NA WIĘCEJ\n\nW czerwcu 1951 roku utworzono Wieczorową Szkołę Inżynierską, której spadkobiercą na skutek przekształceń i rozwoju jest Politechnika Bydgoska.\n\n- Jako uczelnia nie istniejemy dla siebie. Jesteśmy dla tych, z którymi współpracujemy w skali kraju, regionu, miasta czy osiedla. Jesteśmy dla tych, którzy wybierają naszą ofertę studiów i korzystają z naszych badań. Razem udało się nam wiele osiągnąć. W tym wyjątkowym dniu Politechnika Bydgoska ma dla Was ważną wiadomość: MAMY OCHOTĘ NA WIĘCEJ - na kolejne, odważne inwestycje zmieniające nasz kampus, na więcej nowoczesnej infrastruktury, na kolejne, może dla niektórych zaskakujące, ale chętnie wybierane przez młodzież kierunki studiów, na nowe obszary dydaktyczno-naukowe, nowe projekty badawcze oraz działania wzmacniające potencjał akademicki Bydgoszczy, na kolejne inicjatywy z mieszkańcami i dla mieszkańców. I wiecie co? ZROBIMY TO! Politechnika Bydgoska jeszcze nie raz pozytywnie zaskoczy, konsekwentnie krocząc drogą rozwoju.\n\n– mówił w swoim przemówieniuprof. Marek Adamski, Rektor Politechniki Bydgoskiej.\n\nŚWIĘTO LUDZI NAUKI\n\nRektor podkreślił, że święto uczelni to nade wszystko święto ludzi nauki. Podczas uroczystości dyplomy i listy gratulacyjne potwierdzające awans naukowy odebrało29 nowych doktoróworaz5 doktorów habilitowanych. Wyróżnienia przyznano również studentom za aktywną pracę na rzecz uczelni, działalność naukową i wyniki sportowe.\n\nPracownicy Politechniki prowadzą obecnie badania w11 ewaluowanych dyscyplinach, w tym 2 nowych –nauki medyczne oraz architektura i urbanistyka. W obecnym okresie ewaluacji jakości działalności naukowej obejmującym lata 2022-2025 naukowcy PBŚ realizowali lub realizują ponad 100 projektów dydaktycznych i naukowo-badawczych o wartości ponad100 mln złotych. Przed uczelnią kolejne projekty i zadania. To m.in. projekt„Science4Businnes,”który ma na celu zwiększenie efektywności jednostek badawczych w zakresie współpracy z biznesem. Na ten cel do uczelni trafi kwota ponad3 mln złotych.\n\nPrawie2 mln złotychkosztować będą badania nad wykorzystaniem algorytmów sztucznej inteligencji w sterowaniu ruchem drogowym w ramach projektu „LIDER” finansowanego przezNarodowe Centrum Badań i Rozwoju. Na rezultaty prac naukowców zWydziału Budownictwa, Architektury i Inżynierii Środowiskaczeka z zainteresowaniem wielu światowych producentów sterowników sygnalizacji drogowej.\n\nJuż niebawem pasażerowie podróżujący koleją zobaczą obsługęWARSw nowych strojach zaprojektowanych przez pracowników i studentów Wydziału Sztuk Projektowych.\n\nDo 2027 roku specjaliści zWydziału Hodowli i Biologii Zwierzątrealizować będą projekt, którego celem jest opracowanie działań wspierających zrównoważony rozwój produkcji drobiu, aby produkty które kupować będziemy w sklepie były bezpieczne i jak najwyższej jakości.\n\nZespół naukowców zWydziału Telekomunikacji, Informatyki i Elektrotechniki Politechniki Bydgoskiejuzyskał prestiżowy grant w ramach programu finansowanego przez Komisję Europejską. To ogromne wyróżnienie dla uczelni, tym bardziej, że w konkursie złożono ponad 1400 wniosków, a dofinansowanie uzyskało jedynie 10% z nich. Badania skupią się na rozwoju generatywnych modeli sztucznej inteligencji, m.in. w kontekście cyberbezpieczeństwa.\n\n- Dzięki działalności badaczy z PBŚ, Bydgoszcz umacnia swoją pozycję jako istotny ośrodek rozwoju technologii AI. Publikacje naszych badaczy są najczęściej cytowanymi pracami z zakresu sztucznej inteligencji wśród polskich jednostek naukowych. Konsekwentnie wzmacniamy ten obszar działalności naszej uczelni. W nowym roku akademickim uruchamiamy studia z zakresu cyberbezpieczeństwa. Gruntowną przebudowę za kwotę prawie 8 mln złotych przechodzi zaplecze infrastrukturalne Wydziału Telekomunikacji, Informatyki i Elektrotechniki. Powstają nowe pracownie warsztatowe, sale dydaktyczne i wyposażone w nowoczesny sprzęt laboratoria, m.in. Bezpieczeństwa sieci, Telefonii komórkowej 6G, Bezpieczeństwa sieci bezprzewodowych czy Informatyki śledczej\n\n– mówił prof. Marek Adamski."
}