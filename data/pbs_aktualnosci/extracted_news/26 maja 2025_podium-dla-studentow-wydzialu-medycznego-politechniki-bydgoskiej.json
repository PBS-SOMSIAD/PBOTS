{
  "url": "http://pbs.edu.pl/pl/aktualnosc/podium-dla-studentow-wydzialu-medycznego-politechniki-bydgoskiej",
  "date": "26 maja 2025",
  "title": "Podium dla studentów Wydziału Medycznego Politechniki Bydgoskiej",
  "content": "PL\n\nEN\n\nPL\n\nEN\n\nStudenci kierunku lekarskiego Politechniki Bydgoskiej zwyciężyli w prestiżowym Ogólnopolskim Konkursie Wiedzy Anatomicznej „Scapula Aurea” pokonując reprezentantów innych uczelni medycznych w kraju.Konkurs odbył się po raz 38. 23-24 maja 2025 roku. Gospodarzem tegorocznej edycji było Collegium Medicum Uniwersytetu Rzeszowskiego. W rywalizacji udział wzięli reprezentanci 17.  uczelni wyższych kształcących na kierunku lekarskim, m.in. z Białegostoku, Bydgoszczy, Katowic, Krakowa, Olsztyna, Poznania, Rzeszowa, Szczecina, Wrocławia czy Warszawy. Konkurs składał się z dwóch części. Teoretyczna obejmowała 50 pytań z zakresu anatomii prawidłowej człowieka, anatomii klinicznej, topograficznej, czynnościowej i neuroanatomii. Część praktyczna natomiast polegała na identyfikacji 25 szczegółów anatomicznych (szpilek) na preparatach formalinowych, zdjęciach tomografii komputerowej oraz nagraniu z prostatektomii.Reprezentanci Wydziału Medycznego Politechniki Bydgoskiej odnieśli poczwórny sukces. Zwyciężyli w klasyfikacji indywidualnej zajmując całe podium:\n\nStudenci Politechniki zajęli także 1. miejsce w klasyfikacji drużynowej.\n\n- Po raz pierwszy wzięliśmy udział w konkursie. Zwycięstwo w tej prestiżowej rywalizacji potwierdza najwyższą jakość kształcenia, która przyświeca nam od początku tworzenia medycyny na Politechnice Bydgoskiej – mówi prof. dr n. med. Małgorzata Tafil-Klawe, Dziekan Wydziału Medycznego PBŚ.\n\n- Serdecznie gratuluję zwycięzcom. Jestem dumny z naszych Pierwszaków z kierunku lekarskiego. Dziękuję wszystkim, którzy przyczynili się do tego sukcesu, zwłaszcza naszemu zespołowi anatomów z prof. dr. hab. n. med. Michałem Szpindą i dr n. med. Małgorzatą Dombek, prof. PBŚ z Katedry Badań Podstawowych. Postawiliśmy na doświadczoną i zaangażowaną kadrę, dzielącą się wiedzą, zaszczepiającą pasję w młodych ludziach. Chcemy by był to znak rozpoznawczy medycyny na Politechnice Bydgoskiej. Wbrew niektórym opiniom o wątpliwym poziomie kształcenia przyszłych lekarzy na naszej uczelni, udowadniamy, że jest inaczej. Pracujemy w małych grupach z wykorzystaniem najlepszej infrastruktury i bazy klinicznej. Wierzę, że to dopiero początek sukcesów naszych studentów i pracowników – mówi prof. Marek Adamski, Rektor PBŚ.\n\nW roku akademickim 2024/2025 Wydział Medyczny Politechniki Bydgoskiej rozpoczął kształcenie na kierunku lekarskim. Od października br. planowane jest uruchomienie studiów pielęgniarskich."
}