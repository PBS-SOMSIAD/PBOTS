{
  "url": "http://pbs.edu.pl/pl/aktualnosc/powolanie-gremiow-procesu-przedsiebiorczego-odkrywania-w-wojewodztwie-kujawsko-pomorskim",
  "date": "05 marca 2025",
  "title": "Powołanie gremiów Procesu Przedsiębiorczego Odkrywania w województwie kujawsko-pomorskim",
  "content": "PL\n\nEN\n\nPL\n\nEN\n\nW poniedziałek 3 marca 2025 roku Politechnika Bydgoska gościła przedstawicieli uczelni wyższych województwa kujawsko-pomorskiego, przedstawicieli Kujawsko-Pomorskiego Funduszu Rozwoju, a także Olgierda Dziekońskiego, byłego sekretarza stanu w Kancelarii Prezydenta RP.Spotkanie dotyczyło powołania gremiów Procesu Przedsiębiorczego Odkrywania w województwie kujawsko-pomorskim, czyli członków Rady Rozwoju Gospodarczego, Panelu eksperckiego specjalistycznego oraz Grup roboczych ds. Inteligentnych specjalizacji.Zadaniami wymienionych gremiów będzie analiza wyłonionych regionalnych Inteligentnych Specjalizacji, poszukiwanie nisz gospodarczych i możliwości rozwoju, a także wypracowanie rozwiązań w zakresie rozwoju gospodarczego województwa we współdziałaniu nauki, firm, samorządu oraz instytucji.Do każdego z gremiów Politechnika Bydgoska zgłosiła swoich przedstawicieli. Zatwierdzenie kandydatur przez Zarząd Województwa Kujawsko-Pomorskiego nastąpi do 31 marca 2025 roku."
}