{
  "url": "http://pbs.edu.pl/pl/aktualnosc/atos-wspiera-ksztalcenie-w-obszarze-cyberbezpieczenstwa-na-politechnice",
  "date": "10 czerwca 2025",
  "title": "Atos wspiera kształcenie w obszarze cyberbezpieczeństwa na Politechnice",
  "content": "PL\n\nEN\n\nPL\n\nEN\n\n10 czerwca 2025 roku podpisano list intencyjny między Politechniką Bydgoską a firmą Atos dotyczący współpracy w obszarze cyberbezpieczeństwa.\n\nUczelnię reprezentował Rektor, prof. Marek Adamski oraz Dziekan Wydziału Telekomunikacji, Informatyki i Elektrotechniki, dr inż. Tomasz Marciniak, prof. PBŚ. Z ramienia firmy Atos obecni byli Robert Wichłacz - członek zarządu, Łukasz Lorczak - dyrektor biznesowy (obszar cyberbezpieczeństwa) oraz Marta Klicka - dyrektor HR.\n\nStrony podejmują się współpracy w zakresie kształcenia studentów na kierunku Cyberbezpiczeństwo i teleinformatyka, w tym m.in. wspólnej organizacji zajęć, realizacji projektów studenckich, a także organizacji ćwiczeń typu red team-blue team, wizyt w SOC/CERT itp. Działania te zapewnią wysoką jakość kształcenia oraz aktualną wiedzę dla przyszłych absolwentów i ekspertów w obszarze cyberbezpieczeństwa.\n\nGrupa Atosto globalny lider w dziedzinie transformacji cyfrowej, zatrudniający około 72 000 pracowników i generujący roczne przychody na poziomie około 10 miliardów euro. To europejski numer jeden w zakresie cyberbezpieczeństwa, chmury oraz komputerów wysokiej wydajności (HPC). Działa w 68 krajach pod dwoma markami - Atos i Eviden. Jednym z kluczowych obszarów działalności grupy Atos jest dostarczanie usług Cyberbezpieczeństwa. W Polsce w tym obszarze firma zatrudnia około 700 ekspertów specjalizujących się w ochronie danych, systemów i infrastruktury IT.\n\nPolitechnika Bydgoskaod lat specjalizuje się w badaniach i pracach naukowych w zakresie cyberbezpieczeństwa, a w szczególności metod uczenia maszynowego i sztucznej inteligencji w wykrywaniu ataków sieciowych i anomalii. Jest jedyną uczelnią w regionie z tak dużym doświadczeniem i dorobkiem naukowym w zakresie cyberbezpieczeństwa. Od lat skutecznie realizuje projekty europejskie w tym obszarze, m.in. FP7 CIPRNet oraz H2020 InfraStress, w których powstały innowacyjne rozwiązania cyber-ochrony infrastruktury krytycznej.\n\nWspólne doświadczenia praktyczne oraz wiedza ekspertów z firmy Atos i naukowców z Politechniki Bydgoskiej, zapewnią studentom nowego kierunku Cyberbezpieczeństwo i teleinformatyka aktualne informacje, realizcję ciekawych projektów oraz możliwości rozwoju kariery."
}