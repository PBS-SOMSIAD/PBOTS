{
  "url": "http://pbs.edu.pl/pl/aktualnosc/ekspert-pbs-prelegentem-prestizowej-konferencji-na-temat-cyberbezpieczenstwa",
  "date": "11 marca 2025",
  "title": "Ekspert PBŚ prelegentem prestiżowej konferencji na temat cyberbezpieczeństwa",
  "content": "PL\n\nEN\n\nPL\n\nEN\n\nZa niespełna miesiąc Bydgoszcz będzie gospodarzem Secure International Summit 2025 - największej międzynarodowej konferencji poświęconej cyberbezpieczeństwu w ramach polskiej prezydencji w Radzie Unii Europejskiej. Jednym z prelegentów będzie prof. dr hab. inż. Michał Choraś z Wydziału Telekomunikacji, Informatyki i Elektrotechniki Politechniki Bydgoskiej.Prof. Choraś specjalizuje się w sztucznej inteligencji, cyberbezpieczeństwie oraz systemach rozpoznawania. Opracował wiele metod m.in.  w zakresie wykrywania ataków sieciowych, wykrywania anomalii oraz złośliwego oprogramowania, biometrycznej identyfikacji osób czy metodę wykrywania dezinformacji bazującej na analizie tekstów (NLP). Bydgoski naukowiec pracuje nad rozwiązaniami wykrywania ataków na algorytmy i mechanizmy uczenia maszynowego. Od roku 2020 jest uwzględniony w prestiżowym zestawieniu najbardziej wpływowych badaczy na świecie „World’s Top 2% Scientists.”Secure International Summit gromadzi wiodących ekspertów i prelegentów ze świata cyberbezpieczeństwa. W tym roku wydarzenie zyskuje dodatkowy wymiar. Jest oficjalną konferencją polskiej prezydencji w Radzie Unii Europejskiej. W spotkaniu w Bydgoszczy udział wezmą przedstawiciele kluczowych organizacji zajmujących się bezpieczeństwem systemów informatycznych, w tym eksperci z Agencji Unii Europejskiej ds. Cyberbezpieczeństwa (ENISA), European Cyber Security Organisation (ECSO), Information Systems Audit and Control Association (ISACA), Naukowej i Akademickiej Sieci Komputerowej – Państwowy Instytut Badawczy (NASK). Swoją obecność w wydarzeniu potwierdzili także Krzysztof Gawkowski – Wicepremier, Minister Cyfryzacji oraz Radosław Sikorski – Minister Spraw Zagranicznych."
}