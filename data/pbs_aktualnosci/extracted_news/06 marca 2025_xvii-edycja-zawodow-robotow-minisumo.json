{
  "url": "http://pbs.edu.pl/pl/aktualnosc/xvii-edycja-zawodow-robotow-minisumo",
  "date": "06 marca 2025",
  "title": "XVII edycja zawodów robotów miniSUMO!",
  "content": "PL\n\nEN\n\nPL\n\nEN\n\nPolitechnika Bydgoska zaprasza uczniów szkół podstawowych i ponadpodstawowych do kibicowania inteligentnym robotom, które zmierzą się podczas emocjonujących pojedynków w ramach XVII edycji Zawodów Robotów miniSUMO. Wydarzenie odbędzie się 10 kwietnia na kampusie we Fordonie w Bydgoszczy.Zawody Robotów miniSUMO to nie tylko ekscytujące sportowe zmagania autonomicznych robotów, lecz także okazja do podziwiania pasji i kreatywności młodych konstruktorów – uczniów szkół podstawowych, liceów, techników i placówek pozaszkolnych. Organizowane od lat zawody zgromadziły już tysiące uczestników z całej Polski.Jak co roku, zespoły biorące udział w rywalizacji otrzymały podzespoły niezbędne do budowy robotów. Sponsorem elektronicznego sterowania wraz z oprogramowaniem jest Zakład Elektroniczny SiMS Sp. z o.o. Natomiast pracownicy Politechniki Bydgoskiej prowadzą dla uczniów warsztaty z budowy i programowania robotów.\n\nDla finalistów firma TE Connectivity ufundowała frezarki CNC, zaś wszyscy uczestnicy odbiorą upominki.Politechnika specjalnie doceni trud i kunszt uczestników tych igrzysk technicznych innowacji. Członkowie czterech zwycięskich drużyn otrzymają po 200 punktów doliczanych do sumy punktów uzyskanych w procesie rekrutacyjnym na wybranych kierunkach studiów I stopnia na Politechnice Bydgoskiej.Rejestracja uczestników rozpocznie się o godzinie 8:00, a pierwsze pojedynki wystartują o godzinie 10:00. Więcej informacji na stronie:.Spotkajmy się 10 kwietnia w Audytorium Novum Politechniki Bydgoskiej, przy al. Prof. Kaliskiego 7!"
}