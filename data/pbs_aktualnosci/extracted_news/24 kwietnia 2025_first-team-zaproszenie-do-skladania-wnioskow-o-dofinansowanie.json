{
  "url": "http://pbs.edu.pl/pl/aktualnosc/first-team-zaproszenie-do-skladania-wnioskow-o-dofinansowanie",
  "date": "24 kwietnia 2025",
  "title": "First Team. Zaproszenie do składania wniosków o dofinansowanie",
  "content": "PL\n\nEN\n\nPL\n\nEN\n\nFirst Team to działanie, którego celem jest zachęcenie do pracy w polskich organizacjach badawczych najlepszych młodych badaczy i badaczek z całego świata oraz rozwój współpracy międzynarodowej i gospodarczej.\n\nWnioskodawcyWnioskodawcami w działaniu mogą być organizacje badawcze, które wskazują osobę pełniącą rolę głównego wykonawcy projektu. Jest to autor lub autorka koncepcji badawczej przedstawionej we wniosku. Musi posiadać co najmniej stopień doktora uzyskany nie później niż 2 i nie wcześniej niż 9 lat przed datą złożenia wniosku. Początek tego okresu wyznacza data roczna uzyskania stopnia, a koniec – rok poprzedzający termin składania wniosków w konkursie. Na przykład – jeśli termin składania wniosków upływa w 2025 r., termin uzyskania stopnia nie może być wcześniejszy niż rok 2015 i nie późniejszy niż rok 2022.\n\nWspierane projektyW ramach First Team początkujący naukowcy i naukowczynie mogą ubiegać się o środki na założenie nowego zespołu badawczego i prowadzenie prac B+R we współpracy z zagranicznym partnerem naukowym i krajowym partnerem gospodarczymFinansowanie można otrzymać na oryginalne prace badawczo-rozwojowe, które posiadają potencjalną wartość wdrożeniową oraz znaczenie w kontekście rozwiązywania problemów gospodarczych lub społeczno-ekonomicznych.Finansowanie nie obejmuje badań podstawowych.\n\nWysokość finansowaniaJeden projekt może otrzymać finansowanie w maksymalnej wysokości do 4 mln zł. Środki są przyznawane w drodze konkursu. Na projekty w naborze nr 1/2025 przeznaczono łącznie 64 mln zł.\n\nTermin składania wnioskówNabór wniosków będzie prowadzony w terminie24.04.2025 – 30.05.2025do godziny 16.00 czasu polskiego.\n\nDokumentacja konkursu dostępna na stronie FNP pod adresem:.Informacji na temat konkursu udzielaCentrum Nauki - Sekcja Pozyskiwania Projektów.Kontakt: e-mail: nauka@pbs.edu.pl, tel. 52 340 87 84."
}