{
  "url": "http://pbs.edu.pl/pl/aktualnosc/zakonczenie-audytow",
  "date": "14 maja 2025",
  "title": "Zakończenie audytów",
  "content": "PL\n\nEN\n\nPL\n\nEN\n\n07 maja 2025 roku, zakończyły się audyty wybranych budynków należących do zasobów Politechniki Bydgoskiej wykonane przez przedstawicielki Fundacja Polska Bez Barier. Fundacja Polska Bez Barier jako Partner projektu FERS „Rozwój dostępności na uczelni Śniadeckich” wspiera Politechnikę Bydgoską w zwiększeniu inkluzywności przestrzeni akademickiej.\n\nW trakcie pobytu Audytorek na Naszej uczelni odbyło się również kilka spotkań roboczych z przedstawicielami Komitetu Sterującego oraz Rady Partnerstwa projektu FERS „Rozwój dostępności na uczelni Śniadeckich”. Spotkania stały się przestrzenią do wymiany doświadczeń na temat uniwersalnego projektowania, dostępności podmiotów publicznych oraz pozwoliły nakreślić dalszą współpracę w ramach projektu. Z ramienia Politechniki Bydgoskiej w spotkaniach uczestniczyły Prorektor ds. kształcenia i spraw studenckich, dr hab. inż. Małgorzata Gotowska, prof. PBŚ (członek Komitetu Sterującego) oraz członkowie Rady Partnerstwa - dr inż. Kinga Szopińska (Kierownik Projektu) i dr Dominika Muszyńska-Jeleszyńska, prof. PBŚ (Koordynator ds. dostępności informacyjno-komunikacyjnej).\n\nPolitechnika Bydgoska nie zwalnia w temacie dostępności. Fundacja Polska Bez Barier w najbliższym czasie przygotuje rekomendacje i propozycje prac zwiększających dostępność audytowanych budynków, a po konsultacjach z przedstawicielami PBŚ, zostanie opracowany plan likwidacji barier.\n\n#FunduszeUE #FunduszeEuropejskie"
}