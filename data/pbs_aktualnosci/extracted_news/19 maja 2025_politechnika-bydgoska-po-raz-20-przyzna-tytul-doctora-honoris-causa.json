{
  "url": "http://pbs.edu.pl/pl/aktualnosc/politechnika-bydgoska-po-raz-20-przyzna-tytul-doctora-honoris-causa",
  "date": "19 maja 2025",
  "title": "Politechnika Bydgoska po raz 20. przyzna tytuł Doctora Honoris Causa",
  "content": "PL\n\nEN\n\nPL\n\nEN\n\nPolitechnika Bydgoska po raz 20. przyzna tytuł Doctora Honoris Causa.Decyzją Senatu Uczelni najwyższą godność akademicką otrzymaprof. dr hab. inż. Joanna Barłowska- wybitna uczona w dziedzinie nauk rolniczych z Uniwersytetu Przyrodniczego w Lublinie, autorka wielu cennych publikacji, uznany wykładowca i nauczyciel akademicki.Prof. Joanna Barłowskajest cenionym zootechnikiem oraz wiodącą specjalistką z zakresu technologii mleczarstwa, autorką ponad 300 publikacji naukowych, w tym podręczników i skryptów dydaktycznych. Zrealizowała szereg projektów badawczych. Jej dorobek naukowy zyskał uznanie nie tylko wśród środowiska akademickiego w kraju, ale także za granicą. Z wyników badań Pani Profesor korzystają praktycy, w tym hodowcy bydła, ekolodzy i producenci żywności, instytucje zajmujące się certyfikacją i kontrolą żywności, spółdzielnie mleczarskie czy ośrodki doradztwa rolniczego.Prof. Barłowska jest pierwszą kobietą w gronie 20 osób wyróżnionych przez Politechnikę najwyższą godnością akademicką. Dotychczas tytuł DHC otrzymali wybitni naukowcy z zakresu agronomii, mechaniki, zootechniki, inżynierii lądowej, biocybernetyki i informatyki. W tym gronie znajdziemy także światowej sławy neurochirurga, noblistę z zakresu chemii oraz przedstawicieli otoczenia gospodarczego.Uroczystość nadania tytułu Doctora Honoris Causa odbędzie się 21 maja 2025 roku o godzinie 11.00 w Auditorium Novum Politechniki Bydgoskiej.\n\nProf. dr hab. inż. Joanna Barłowskaurodziła się 26 listopada 1966 r. w Rzeszowie. W 1991 r. ukończyła studia na Wydziale Zootechnicznym Akademii Rolniczej w Lublinie, uzyskując dyplom magistra inżyniera zootechniki. Pracę zawodową rozpoczęła w 1992 r. na stanowisku asystenta w Pracowni Oceny Surowców Pochodzenia Zwierzęcego Wydziału Zootechnicznego AR w Lublinie, z którą związała całą swoją karierę naukową (obecnie Katedra Oceny Jakości i Przetwórstwa Produktów Zwierzęcych UP w Lublinie). Stopień doktora nauk rolniczych w zakresie zootechniki, specjalność – ocena surowców zwierzęcych uzyskała w 1999 r., a stopień doktora habilitowanego nauk rolniczych w zakresie technologii żywności i żywienia, specjalność – technologia mleczarstwa w 2008 r. na Wydziale Technologii Żywności AR w Krakowie. W 2013 r. prezydent nadał jej tytuł profesora nauk rolniczych.\n\nIstotnym kierunkiem działalności naukowej profesor Barłowskiej jest problematyka oceny wpływu różnych czynników kształtujących przydatność technologiczną i wartość odżywczą mleka krowiego, koziego i klaczy, w tym zawartość związków biologicznie czynnych. Jej badania dotyczą również możliwości kształtowania jakości produktów mlecznych (serów, jogurtów) pod względem ich wartości odżywczej, w tym wykorzystania mleka rodzimych ras krów do wytwarzania produktów regionalnych. Zajmowała się także zagadnieniami związanymi z polimorfizmem białek mleka oraz związkiem ich wariantów genetycznych z wydajnością krów i kóz, zdrowotnością ich wymion oraz parametrami fizykochemicznymi i wybranymi wskaźnikami przydatności technologicznej mleka. Jest autorem lub współautorem ponad 300 pozycji, w tym ponad 140 oryginalnych prac naukowych opublikowanych w czasopismach o zasięgu międzynarodowym i krajowym, z tego 57 to opracowania ujęte w bazie WoS. Jest współautorem 3 książek wydanych za granicą oraz 4 podręczników o zasięgu ogólnopolskim i 2 skryptów. Gros jej dorobku powstało w ramach realizacji 10 projektów badawczych finansowanych przez KBN, MNiSW, MRiRW, NCN, NCBR; kierowała projektem z NCN i zadaniem w projekcie w ramach II konkursu BIOSTRATEG (NCBR) oraz pozyskała fundusze z MNiSW na realizację inwestycji związanej z działalnością naukową.\n\nOpracowała łącznie 25 recenzji w postępowaniach awansowych, w tym 11 prac doktorskich, 5 wniosków w postępowaniach habilitacyjnych, 2 opinie wydawnicze prac habilitacyjnych, 6 na tytuł profesora i 1 na stanowisko profesora nadzwyczajnego. Była promotorem w 3 zakończonych przewodach doktorskich oraz opiekunem ponad 90 prac dyplomowych (inżynierskich i magisterskich).\n\nPełniła lub pełni wiele funkcji na macierzystej uczelni, m.in. prodziekana Wydziału Biologii i Hodowli Zwierząt (2008-2016), dziekana Wydziału Nauk o Zwierzętach i Biogospodarki (2016-2021), kierownika Pracowni Instrumentalnej Analizy Żywności (2005-2017), przewodniczącej Wydziałowej Komisji ds. Jakości Kształcenia (2013-2016), wiceprezesa Lubelskiego Koła Polskiego Towarzystwa Zootechnicznego (PTZ) (2007-2010), wiceprezesa Oddziału Lubelskiego Polskiego Towarzystwa Technologów Żywności (PTTŻ) (2018-2021), przewodniczącej Rady Programowej dla kierunków Zootechnika (2010-2012) i Bezpieczeństwo żywności (2012-2016).\n\nPowoływana jest także do różnych gremiów poza uczelnią, np. Zespołu doradczego do spraw programu pod nazwą „Rozwój czasopism naukowych” przy MNiSW (2022-2024), Rady Naukowej Instytutu Genetyki i Biotechnologii PAN w Jastrzębcu (2019-2022), Rady Naukowej Instytutu Biotechnologii Przemysłu Rolno-Spożywczego – PIB w Warszawie (2021-2024), Rady Doskonałości Naukowej (2024-), Komitetu Nauk Zootechnicznych i Akwakultury PAN (2024-), Komisji Rolnictwa i Weterynarii Oddziału PAN w Lublinie (2023-), Zarządu Głównego PTZ (2024-) i Profesorskiego Klubu Hodowców Bydła (2013-).\n\nOd wielu lat ściśle współpracuje z hodowcami bydła mlecznego i producentami mleka oraz mleczarniami w zakresie realizacji badań naukowych i dydaktyki. Jest członkiem Polskiego Związku Hodowców Bydła Białogrzbietego oraz Lubelskiego Związku Hodowców Bydła i Producentów Mleka.\n\nW okresie swojej pracy na uczelni została wyróżniona 16 nagrodami JM Rektora, w tym 8-krotnie za osiągnięcia naukowe. Została również uhonorowana Medalem Komisji Edukacji Narodowej, Srebrnym Krzyżem Zasługi, odznaką „Zasłużony dla rolnictwa”,  medalem Unii Lubelskiej i medalem okolicznościowym z okazji jubileuszu 20-lecia Hodowli Bydła Białogrzbietego."
}