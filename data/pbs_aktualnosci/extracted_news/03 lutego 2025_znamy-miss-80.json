{
  "url": "http://pbs.edu.pl/pl/aktualnosc/znamy-miss-80",
  "date": "03 lutego 2025",
  "title": "Znamy MISS 80+!",
  "content": "PL\n\nEN\n\nPL\n\nEN\n\n2 lutego na Politechnice Bydgoskiej odbyła się druga edycja wyborów Miss 80+, która okazała się ogromnym sukcesem!\n\nWydarzenie przyciągnęło liczne grono widzów, którzy z entuzjazmem kibicowali naszym wspaniałym seniorkom. Kandydatki zaprezentowały się w pięknych sukniach wieczorowych, strojach sportowych i w codziennych stylizacjach. Niezwykłą oprawę wydarzenia zapewnił Zespół Pieśni i Tańca „Płomienie” oraz chór Halka. Nad choreografią naszych kandydatek czuwali Joanna Ronaldowska i Jacek Modrzyński ze Szkoły Tańca Fordance.\n\nDecyzją jury tytuł Miss zdobyła Mieczysława Nowak z numerem 11, która zachwyciła jury swoim wdziękiem, elegancją i energią. Tytuł wicemiss przyznano kandydatce nr 9, Kazimierze Wockenfuss. Miss publiczności została Jadwiga Hoppe startująca z nr 7. Konkursowemu jury przewodniczył Rektor, prof. Marek Adamski.\n\nKonkurs był objęty honorowym patronatem Wojewody Kujawsko-Pomorskiego oraz Prezydenta Bydgoszczy. Organizatorem i pomysłodawcą jest Bernadeta Michałek ze Stowarzyszenia Fordońska Kopalnia Pomysłów.\n\nSerdecznie dziękujemy wszystkim uczestniczkom, widzom oraz współorganizatorom za stworzenie niezapomnianej atmosfery. Już teraz czekamy na kolejną edycję tego wyjątkowego wydarzenia!"
}