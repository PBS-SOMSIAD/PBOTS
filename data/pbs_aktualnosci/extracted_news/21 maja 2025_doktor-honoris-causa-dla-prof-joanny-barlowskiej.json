{
  "url": "http://pbs.edu.pl/pl/aktualnosc/doktor-honoris-causa-dla-prof-joanny-barlowskiej",
  "date": "21 maja 2025",
  "title": "Doktor Honoris Causa dla prof. Joanny Barłowskiej",
  "content": "PL\n\nEN\n\nPL\n\nEN\n\nPolitechnika Bydgoska uhonorowała prof. Joannę Barłowską tytułem Doktora Honoris Causa.\n\n21 maja 2025 roku Politechnika Bydgoska po raz dwudziesty przyznała najwyższe akademickie wyróżnienie –tytuł Doktor Honoris Causa. Decyzją Senatu Uczelni otrzymała go prof. dr hab. inż. Joanna Barłowska– wybitna uczona w dziedzinie nauk rolniczych, związana z Uniwersytetem Przyrodniczym w Lublinie.\n\nProf. Barłowska to uznana specjalistka w zakresie zootechniki i technologii mleczarstwa, autorka ponad 300 publikacji naukowych, w tym podręczników akademickich i materiałów dydaktycznych. Zrealizowała liczne projekty badawcze, których wyniki znajdują szerokie zastosowanie w praktyce – korzystają z nich hodowcy bydła, producenci żywności, instytucje certyfikujące oraz ośrodki doradztwa rolniczego.\n\nDorobek naukowy profesor Barłowskiej cieszy się dużym uznaniem nie tylko w Polsce, ale również na arenie międzynarodowej. Jej wkład w rozwój nauk rolniczych i technologii żywności został doceniony przez środowisko akademickie oraz praktyków związanych z branżą mleczarską i ekologiczną."
}