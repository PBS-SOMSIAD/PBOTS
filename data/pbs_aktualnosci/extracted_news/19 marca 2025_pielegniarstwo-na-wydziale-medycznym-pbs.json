{
  "url": "http://pbs.edu.pl/pl/aktualnosc/pielegniarstwo-na-wydziale-medycznym-pbs",
  "date": "19 marca 2025",
  "title": "Pielęgniarstwo na Wydziale Medycznym PBŚ",
  "content": "PL\n\nEN\n\nPL\n\nEN\n\nWydział Medyczny Politechniki Bydgoskiej pracuje nad uruchomieniem nowego kierunku studiów. W ofercie dydaktycznej na nowy rok akademicki pojawić się ma Pielęgniarstwo.Trzyletnie studia będą miały charakter praktyczny. Studenci zdobędą wiedzę i umiejętności umożliwiające profesjonalne oraz samodzielne wykonywanie zawodu pielęgniarki czy pielęgniarza.  Kształcenie odbywać się będzie pod okiem doświadczonej kadry medycznej, m. in. w profesjonalnie wyposażonymCentrum Symulacji Medycznych. Zajęcia kliniczne oraz praktyki zawodowe realizowane będą w gabinetach pielęgniarskich podstawowej opieki zdrowotnej, zakładach opiekuńczo-leczniczych oraz na oddziałach szpitalnych m. in.Szpitala Klinicznego Politechniki Bydgoskiej, 10. Wojskowego Szpitala Klinicznego z Polikliniką w Bydgoszczy, Szpitala MSWiA w Bydgoszczy.Program studiów na kierunkuPielęgniarstwojest zgodny z aktualnie obowiązującymi standardami kształcenia i obejmuje przedmioty z grupy nauk przedklinicznych, nauk społecznych i humanizmu w pielęgniarstwie, nauk w zakresie podstawowej opieki pielęgniarskiej czy nauk w zakresie opieki specjalistycznej.\n\n- Po uruchomieniu w październiku 2024 roku kierunku lekarskiego rozpoczęliśmy intensywne prace nad pielęgniarstwem. Złożyliśmy stosowną dokumentację w Ministerstwie Nauki i Szkolnictwa Wyższego. Trwa przewidziana przepisami procedura. Liczymy, że jeszcze w okresie wakacyjnym rozpoczniemy rekrutację – mówi prof. dr hab. n. med. Małgorzata Tafil-Klawe, Dziekan Wydziału Medycznego PBŚ.\n\nObecnie, na 1. roku kierunku lekarskiego kształci się 60-osobowa grupa studentów spośród847 kandydatówzgłoszonych w rekrutacji. Badania przeprowadzone na zlecenieUrzędu Miasta Bydgoszczywskazują, że nauczanie medycyny na PBŚ jest zdaniem mieszkańców jednym z najważniejszych priorytetów dla rozwoju miasta, zaraz po budowie drogi S10.Pielęgniarstwo jestdrugą nowościąw ofercie dydaktycznej na rok akademicki 2025/2026. Na początku marca Uczelnia zapowiedziała także uruchomienie kierunkuCyberbezpieczeństwo i teleinformatyka."
}