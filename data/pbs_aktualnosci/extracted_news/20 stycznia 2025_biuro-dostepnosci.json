{
  "url": "http://pbs.edu.pl/pl/aktualnosc/biuro-dostepnosci",
  "date": "20 stycznia 2025",
  "title": "Biuro Dostępności",
  "content": "PL\n\nEN\n\nPL\n\nEN\n\n29 listopada 2024 roku w strukturze organizacyjnej Politechniki Bydgoskiej zostało powołane Biuro Dostępności zgodnie z zarządzeniem nr Z.20.2024.2025 Rektora Politechniki Bydgoskiej im. Jana i Jędrzeja Śniadeckich z dnia 29 listopada 2024 r. zmieniającego zarządzenie w sprawie regulaminu organizacyjnego Politechniki Bydgoskiej im. Jana i Jędrzeja Śniadeckich. Biuro Dostępności powołano w pionie Prorektora ds. kształcenia i spraw studenckich w Centrum Kształcenia i Spraw Studenckich. Biuro Dostępności podlega bezpośrednio dyrektorowi Centrum Kształcenia i Spraw Studenckich.\n\nBiuro powstało na potrzeby realizacji projektu „Rozwój dostępności na uczelni Śniadeckich” (nr umowy FERS.03.01-IP.08-0098/24-00) w ramach programu Fundusze Europejskie dla Rozwoju Społecznego 2021-2027 współfinansowanego ze środków Europejskiego Funduszu Społecznego Plus.\n\nCel powołania Biura Dostępności\n\nGłównym celem powołania Biura Dostępności jest zapewnienie dostępności dla wszystkich studentów, pracowników i gości, w tym osób z niepełnosprawnościami (OzN) oraz osób ze szczególnymi potrzebami (OSP), we wszystkich aspektach życia akademickiego. Działania Biura mają zapewnić osobom OzN/OSP równych szans w zdobywaniu wiedzy i umiejętności na uczelni oraz zwiększyć świadomość i kompetencje w zakresie niepełnosprawności i szczególnych potrzeb wśród pracowników uczelni. Biuro ma pomóc w organizacji wsparcia osób OzN/OSP w procesie rekrutacji, kształcenia i udziału w życiu społeczności akademickiej oraz koordynować prace w zakresie poprawy stanu dostępności na Uczelni, w tym dostępności architektonicznej, cyfrowej i informacyjno-komunikacyjnej. Ponadto Biuro prowadzi działania mające na celu pełną integrację osób OzN/OSP ze środowiskiem akademickim, kształtowanie przychylnych postaw wobec osób OzN/OSP oraz promocję działań wśród społeczności akademickiej.\n\nDo zadań Biura Dostępności należy:\n\nWszystkie osoby zainteresowane uzyskaniem informacji na temat możliwości otrzymania wsparcia, uzyskania informacji na temat przyjętych w Uczelni rozwiązań prawnych i organizacyjnych w zakresie dostępności oraz wszelkich innych związanych z tym tematem zagadnień powinny kontaktować się z bezpośrednio z Koordynatorem ds. dostępności lub pracownikiem biura odpowiedzialnym za wskazany obszar dostępności (zakładka Kontakt).#FunduszeUE #FunduszeEuropejskie"
}