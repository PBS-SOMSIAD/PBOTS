{
  "url": "http://pbs.edu.pl/pl/aktualnosc/politechnika-bydgoska-na-rzecz-cyberbezpieczenstwa-wspolpraca-z-cbzc",
  "date": "24 czerwca 2025",
  "title": "Politechnika Bydgoska na rzecz cyberbezpieczeństwa - współpraca z CBZC",
  "content": "PL\n\nEN\n\nPL\n\nEN\n\nPolitechnika Bydgoska im. Jana i Jędrzeja Śniadeckich otwiera się na nowe wyzwania współczesności i wzbogaca ofertę dydaktyczną o obszar cyberbezpieczeństwa na nowym kierunku cyberbezpieczenstwo i teleinformatyka. W odpowiedzi na dynamicznie zmieniające się realia świata cyfrowego oraz rosnące zagrożenia w sieci, uczelnia nawiązuje współpracę z Centralnym Biurem Zwalczania Cyberprzestępczości.\n\nWczoraj zostało podpisane porozumienie o współpracy pomiędzy Politechniką Bydgoską a CBZC. Dokument sygnowali: rektor Politechniki Bydgoskiej, prof. dr hab. inż. Marek Adamski, oraz podinspektor Robert Wojtasik p.o. Zastępcy Komendanta Centralnego Biura Zwalczania Cyberprzestępczości.  W uroczystości wzięli udział przedstawiciele Wydziału Telekomunikacji, Informatyki i Elektrotechniki PBŚ, Dziekan dr inż. Tomasz Marciniak, prof. PBŚ oraz prof. dr hab. inż. Michał Choraś oraz nadkomisarz Maciej Słowiński p.o. Naczelnika Zarządu w Bydgoszczy CBZC.\n\nDziś nie trzeba nikogo przekonywać, jak poważnym i realnym zagrożeniem stała się cyberprzestępczość. Świat wirtualny jest równie podatny na ataki, co rzeczywisty. Trolle internetowe, dezinformacja, zorganizowane kampanie hakerskie — to wszystko dzieje się tu i teraz. Jako uczelnia techniczna mamy obowiązek kształcić młodych ludzi świadomych i przygotowanych do obrony w tym cyfrowym świecie\n\npowiedział prof. Marek Adamski, rektor Politechniki Bydgoskiej.\n\nPorozumienie zakłada szereg wspólnych działań oraz udziału ekspertów CBZC w kształceniu i przekazywaniu praktycznych doświadczeń studentom cyberbezpieczeństwa, nowego kierunku, który zostanie zainaugurowany w październiku (a obecnie trwa już rekrutacja). Politechnika Bydgoska oraz CZBC planują także wspólne projekty, ćwiczenia oraz  udział studentów w praktykach.\n\nCentralnym Biurem Zwalczania Cyberprzestępczości będzie też doskonałym pracodawcą dla absolwentów kierunku cyberbezpieczeństwo na PBŚ\n\nNaszym celem jest nie tylko edukacja, ale również budowanie świadomości zagrożeń wśród młodego pokolenia. Tylko poprzez współdziałanie nauki i służb publicznych możemy skutecznie odpowiadać na wyzwania współczesności\n\npodsumował podinspektor Robert Wojtasik p.o. Zastępcy Komendanta Centralnego Biura Zwalczania Cyberprzestępczości.\n\nWspółpraca Politechniki Bydgoskiej z Centralnym Biurem Zwalczania Cyberprzestępczości to ważny krok ku zwiększeniu bezpieczeństwa cyfrowego w regionie i w całym kraju."
}