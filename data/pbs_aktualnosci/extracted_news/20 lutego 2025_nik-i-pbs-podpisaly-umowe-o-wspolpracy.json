{
  "url": "http://pbs.edu.pl/pl/aktualnosc/nik-i-pbs-podpisaly-umowe-o-wspolpracy",
  "date": "20 lutego 2025",
  "title": "NIK i PBŚ podpisały umowę o współpracy",
  "content": "PL\n\nEN\n\nPL\n\nEN\n\nPolitechnika Bydgoska współpracować będzie z Najwyższą Izbą Kontroli przy wspólnych projektach naukowo-dydaktycznych, konsultacjach eksperckich, kursach czy szkoleniach specjalistycznych. Umowę w tej sprawie zawarto 20 lutego 2025 roku.Umowa została podpisana przez Prezesa Najwyższej Izby Kontroli oraz Rektora Politechniki Bydgoskiej. Obowiązujące przez trzy lata porozumienie dotyczy m.in. prowadzenia szkoleń oraz studiów podyplomowych, organizacji seminariów, sympozjów i konferencji. Współpraca obejmie także praktyki pracownicze oraz opracowywanie przez komórki merytoryczne Politechniki ekspertyz i opinii na potrzeby realizacji konstytucyjnych zadań NIK.\n\nNaszym celem jest, abyśmy poprzez kontrolę wpływali na ulepszenie funkcjonowania instytucji rządowych i samorządowych. Możemy to robić wówczas, gdy korzystamy z wiedzy najlepszych fachowców i temu służy współpraca NIK z uczelniami wyższymi. Mamy podpisaną umowę z uczelnią we Wrocławiu, Uniwersytetem Ekonomicznym w Krakowie. Do tego grona dołączyła Politechnika Bydgoska. W ten sposób rozwijamy wiedzę naszych kontrolerów, którzy doświadczenia akademickie przekładają na praktykę kontrolną w różnych obszarach – mówi Marian Banaś, Prezes Najwyższej Izby Kontroli."
}