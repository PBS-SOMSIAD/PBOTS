{
  "url": "http://pbs.edu.pl/pl/aktualnosc/politechnika-bydgoska-z-prestizowym-europejskim-grantem-na-badania-nad-sztuczna-inteligencja",
  "date": "18 kwietnia 2025",
  "title": "Politechnika Bydgoska z prestiżowym europejskim grantem na badania nad sztuczną inteligencją",
  "content": "PL\n\nEN\n\nPL\n\nEN\n\nZespół naukowców zWydziału Telekomunikacji, Informatyki i Elektrotechniki Politechniki Bydgoskiejuzyskał prestiżowy grant w ramach programuMSCA Doctoral Networks 2024, finansowanego przez Komisję Europejską. To ogromne wyróżnienie dla uczelni, tym bardziej że w konkursie złożono ponad1400 wniosków, a współczynnik sukcesu wyniósł zaledwie około 10%.\n\nProjekt zatytułowanyGREET (Generative Explainee aware Explainability and Transparency in Proactive Cyber Physical Eco Environments)prowadzony będzie pod kierownictwemprof. Michała Chorasia, przy udzialedr hab. inż. Rafała Kozika, prof. PBŚorazdr inż. Marka Pawlickiego, prof. PBŚ. Badania skupią się na rozwoju generatywnych modeli sztucznej inteligencji, ze szczególnym uwzględnieniem transparentności i wyjaśnialności działania systemów, m.in. w kontekście cyberbezpieczeństwa.\n\nPozyskanie tego grantu to kolejny dowód na silną pozycję Politechniki Bydgoskiej w dziedzinie badań nad sztuczną inteligencją – nie tylko w Polsce, ale i w Europie. Dzięki działalności badaczy z PBŚ, Bydgoszcz umacnia swoją pozycję jako istotny ośrodek rozwoju zaufanych i w pełni wyjaśnialnych technologii AI.\n\nZespół prof. Chorasia ma na koncie liczne sukcesy w realizacji międzynarodowych projektów badawczych, takich jakFP7 CIPRNet, H2020 InfraStressczyH2020 SocialTruth. Obecnie pracują także nad przeciwdziałaniem dezinformacji w ramach projektuSWAROG.\n\nWarto przypomnieć, że według raportu„Sztuczna inteligencja: osiągnięcia publikacyjne z nauk ścisłych i technicznych w latach 2010–2021”przygotowanego przezOśrodek Przetwarzania Informacji – Państwowy Instytut Badawczy (OPI-PIB), publikacje z Politechniki Bydgoskiej są najczęściej cytowanymi pracami z zakresu sztucznej inteligencji wśród polskich jednostek naukowych. Wskaźnik cytowańMNCS (Mean Normalized Citation Score)dla PBŚ wynosi 1,41, co oznacza, że badania te są cytowane aż o 41% częściej niż analogiczne prace na świecie."
}